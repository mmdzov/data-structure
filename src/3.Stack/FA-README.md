# پشته (Stack)

یک نوع ساختار داده خطی است که از اصل Last in First Out (LIFO) تبعیت میکند.
این ساختار داده یک نوع داده انتزاعی (ADT) است که در اکثر زبان های برنامه نویسی وجود دارد.

بطور مثال به کارتن هایی که برروی همدیگر قرار گرفته اند توجه کنید. همیشه کارتن های جدید برروی هم قرار میگیرند و اگر بخواهید یک کارتن را بردارید از بالا شروع به برداشتن می کنید این یعنی اصل LIFO.

<div align="center">
  <img src="https://github.com/mmdzov/data-structure/blob/main/assets/Stack1.0.jpg" alt="1.Stack" />
  <div>1.Stack</div>
</div>


نکات بیشتر را مرور می کنیم

1. هنگامی که می خواهیم یک عنصر را وارد Stack کنیم به آن عملیات، push می گوییم.
2. هنگامی که می خواهیم یک عنصر را از Stack خارج کنیم به آن عملیات ، pop می گوییم
3. هنگامی که می خواهیم یک Stack خالی را pop کنیم، به آن underflow گفته می شود.
4. هنگامی که می خواهیم عنصری را به Stack که قبلا پر شده است push کنیم ، به آن overflow گفته می شود.

# کاربرد ها

در زیر به کاربرد های مهم Stack اشاره شده است

1. زمانی مفید هستند که به حذف یا افزودن عناصر بصورت پویا در ساختار داده خود نیاز داشته باشیم.
2. به علت اینکه پشته ها برای تمام عملیات ها به پیچیدگی O(1) احتیاج دارند می توانیم تمام کارهای خود را کارآمد تر انجام دهیم.
3. می توان در الگوریتم های گراف مانند مرتب سازی توپولوژیکی و یافتن مولفه های متصل قوی استفاده کرد


# کاربرد ها در دنیای واقعی

1. مکانیسم Redo و Undo در ویرایشگرهای متنی
2. تاریخچه یک مرورگر در قالب Stack ذخیره می شود.
3. بارگیری و اعلان ها از یوتیوب در قالب LIFO نمایش داده می شود. (نمایش جدیدترین در ابتدا)
4. تصاویر و ویدیو ها در گالری بصورت LIFO نمایش داده می شوند.


# مزایا

- به مدیریت داده هایی که از LIFO پیروی می کنند کمک می کند.
- برای مدیریت سیستماتیک حافظه استفاده می شوند.
- در بسیاری از ماشین های مجازی مانند JVM استفاده می شود.
- هنگامی که یک تابع فراخوانی می شود متغیر های محلی و سایر پارامتر های تابع در Stack ذخیره می شوند و پس از بازگشت از تابع بطور خودکار از بین می روند.
- امن و قابل اعتماد هستند زیرا به راحتی خراب نمی شوند.
- امکان کنترل بر تخصیص و توزیع حافظه را فراهم می کند.


# معایب

- حافظه Stack حجم محدودی دارد
- مجموع اندازه Stack باید از قبل تعریف شود
- اگر اشیاء زیادی ایجاد شود منجر به Stack overflow می شود.
- دسترسی تصادفی در Stack امکان پذیر نمی باشد
- اگر Stack خارج از حافظه بیفتد می تواند منجر به خاتمه غیر عادی شود

